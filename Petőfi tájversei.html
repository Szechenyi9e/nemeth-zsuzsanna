<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Petőfi tájversei</title>
</head>
<body style="background-color:lightgreen;">
    <p>
        <img style="align-items: center; width: 1300px;" src="42_1_nyito_iStock_000029667332_Full_crop.jpg">
    </p>
    <p style="text-align: center; fonté-size:4;">Az alföld</p>
    <p style="text-align: center; fonté-size:4;">
        Mit nekem te zordon Kárpátoknak<br>
        Fenyvesekkel vadregényes tája!<br>
        Tán csodállak, ámde nem szeretlek,<br>
        S képzetem hegyvölgyedet nem járja.<br>
        <br>
        Lenn az alföld tengersík vidékin<br>
        Ott vagyok honn, ott az én világom<br>
        Börtönéből szabadúlt sas lelkem,<br>
        Ha a rónák végtelenjét látom.<br>
        <br>
        Felröpűlök ekkor gondolatban<br>
        Túl a földön felhők közelébe,<br>
        S mosolyogva néz rám a Dunától<br>
        A Tiszáig nyúló róna képe.<br>
        <br>
        Délibábos ég alatt kolompol<br>
        Kis-Kunságnak száz kövér gulyája;<br>
        Deleléskor hosszu gémü kútnál<br>
        Széles vályu kettős ága várja.<br>
        <br>
        Méneseknek nyargaló futása<br>
        Zúg a szélben, körmeik dobognak,<br>
        S a csikósok kurjantása hallik<br>
        S pattogása hangos ostoroknak.<br>
        <br>
        A tanyáknál szellők lágy ölében<br>
        Ringatózik a kalászos búza,<br>
        S a smaragdnak eleven szinével<br>
        A környéket vígan koszorúzza.<br>
        <br> 
        Idejárnak szomszéd nádasokból<br>
        A vadlúdak esti szürkületben,<br>
        És ijedve kelnek légi útra,<br>
        Hogyha a nád a széltől meglebben.<br>
        <br>
        A tanyákon túl a puszta mélyén<br>
        Áll magányos, dőlt kéményü csárda;<br>
        Látogatják a szomjas betyárok,<br>
        Kecskemétre menvén a vásárra.<br>
        <br>
        A csárdánál törpe nyárfaerdő<br>
        Sárgul a királydinnyés homokban;<br>
        Odafészkel a visító vércse,<br>
        Gyermekektől nem háborgatottan.<br>
        <br>
        Ott tenyészik a bús árvalyányhaj<br>
        S kék virága a szamárkenyérnek;<br>
        Hűs tövéhez déli nap hevében<br>
        Megpihenni tarka gyíkok térnek.<br>
        <br>
        Messze, hol az ég a földet éri,<br>
        A homályból kék gyümölcsfák orma<br>
        Néz, s megettök, mint halvány ködoszlop,<br>
        Egy-egy város templomának tornya. <br>
        <br> 
        Szép vagy, alföld, legalább nekem szép!<br>
        Itt ringatták bölcsőm, itt születtem.<br>
        Itt borúljon rám a szemfödél, itt<br>
        Domborodjék a sír is fölöttem. <br>
        <i>Pest, 1844. július</i></p>
        <p>
            <a style="text-align: center; fonté-size:4;" href="https://www.arcanum.com/hu/online-kiadvanyok/Verstar-verstar-otven-kolto-osszes-verse-2/petofi-sandor-DFB2/1844-E2C7/az-alfold-E479/"> Itt a teljes vers</a>
        </p>
</body>
</html>
